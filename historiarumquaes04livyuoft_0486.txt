476 tr. mvn

U. C ⁵84· alia in civitates suas dilapsi sunt: perpauci inde Pel-
A' c· ¹⁶⁸'lam celerius, quam ipse Perseus, quia recta expedita
via ierant, pervenerunt. Rex ad mediam ferme noc-
tem terrore et variis difficultatibus viae vexatus est.
In regia Perseo, qui Pellae praeerat, Euctus regiique
pueri praesto erant: contra ea amicorum, qui, alii
alio casu servati, ex proelio Pellam venerant, quum ⁷
saepe arcessiti essent, nemo ad eum venit z tres erant '
tantum cum eo fugae comites, Evander Cretensis,
Neo Boeotius, et Archidamus AEtolus z cum iis, jam
metuens, ne, qui venire ad se abnuerent, majus ali-
quid mox auderent, quarta vigilia profugit. Secuti
eum sunt admodum quingenti Cretenses: petebat
Amphipolim: sed nocte a Pella exierat, properans
ante lucem Axium amnem trajicere, eum finem
sequendi, propter difficultatem transitus, fore ratus
Romanis. ⁷
XLIV. Consulem, quum se in castra victor rece·
pisset, ne sincero gaudio frueretur, cura de minore
filio stimulabat. P. Scipio is erat, Africanus et ipse
postea, deleta Karthagine, adpellatus, naturalis con-
sulis Paulli, adoptione Africani nepos. Is, septi-
mumdecimum tunc annum agens, quod ipsum curam
augebat, dum effuse sequitur hostes, in partem aliam
turba ablatus erat: et, serius quum redisset, tunc
demum, recepto sospite filio, victoriae tantae gaudium
consul sensit. Amphipolim quum jam fama puguae
pervenisset, concursusque matronarum in templum Ι
Dianae, quam Tauropolon vocant, ad opem expos-
cendam fie1·et; Diodorus, qui praeerat urbi, metuens,
ne Thraces, quorum duo millia in praesidio erant,
urbem in tumultu diriperent, ab subornato ab se per
fallaciam in tabellarii specIem literas in foro medio

 

 

