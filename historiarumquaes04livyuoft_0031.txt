LIBER xxxvu. CAP. XVI. 21

moturos : postquam, circumagente se vento, flucti- U· c, 552⁶
bus dubiis volvi coeptum est mare, pervicerunt qui· A·C· ¹⁹⁰0

dem remis, ut tenerent terram: sed neque circa ur-
bem tuta statio erat, nec ante hostium portus in
salo stare poterant, aspero mari, et nocte inminente.
Praetervecti moenia portum Phoenicunta, minus duum
millium spatio inde distantem, petiere, navibus ab
maritima vi tutum: sed altae rupes insuper inmine-
bant, quas celeriter oppidani, adsumtis regiis militi-
bus, quos in praesidio habebant, ceperunt: adversus
quos Livius, quamquam erant iniqua ac difficilia ad
exitus loca, Issaeos auxiliares et Smyrnaeorum ex-
peditos juvenes misit. Ii, dum missilibus primo et
adversus paucos levibus excursionibus lacessebatur
magis, quam conserebatur, pugna, sustinuerunt eer-
tamen : postquam plures ab urbe affluebant, et jam
omnis multitudo effundebatur, timor incessit Livium,
ue et auxiliares circumvenirentur, et navibus etiam
ab terra periculum esset: ita non milites solum, sed
etiam navales socios, remigum turbam, quibus quis-
que poterat telis, armatos in proelium eduxit. Tum
quoque anceps pugna fuit3 neque milites solum ali-
quot, sed L. Apustius tumultuario proelio cecidit:
postremo tamen fusi fugatique sunt Lycii, atque iri
urbem compulsi: et Romani cum haud incruenta
victoria ad naves redierunt. Inde in Telmissieum
profecti sinum, qui latere uno Cariam, altero Ly-
ciam contingit, omissa Patara amplius tentandi spe,
Rhodii domum dimissi sunt. Livius, praetervectus
Asiam, in Graeciam transmisit, ut, conventis Scipio-
nibus, qui tum circa Thessaliam eraut, in Italiam
trajiceret.

