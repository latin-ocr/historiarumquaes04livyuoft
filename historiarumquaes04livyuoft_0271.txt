LIBER xn- CAP. xxxvu. 261

eules venissent: tum imperatum, ut, dimisso, quem U.C. ⁵72.
haberent, exercitu, reverterentur Romam. De Ti. Α· C· ¹⁸0‘
Sempronii deinde. exercitu actum est: novam legio-
nem ei quinque millium et ducentorum peditum
cum equitibus quadringentis consules scribere jussi;

et mille praeterea peditum civium Romanorum, quin·
quaginta equites : et sociis e nomine Latino impe-
rare septem millia peditum, trecentos equites : cum
hoc exercitu placuit ire in Hispaniam citeriorem ’
Ti. Sempronium. Q. Fulvio permissum, ut, qui
milites, ante Sp. Postumium, Q. {Marcium consules,
cives Romani sociive, in Hispaniam transportati es-
sent, et praeterea, supplemento adducto, quot am-
plius duabus legionibus, quam decem millia, et qua-
dringenti pedites, sexcenti equites essent, et sociam
Latini nominis duodecim millia, sexcenti equite3‚
quorum forti opera duobus adversus Celtiberos proe-
liis usus Q. Fulvius esset, eos, si videretur, secum
deportaret. Et supplicationes decretae, quod is pro-
spere rempublicam gessisset: et ceteri praetores in
provincias missi. Q. Fabio Buteoni prorogatum in
Gallia imperium est. Octo legiones, praeter exerci-
tum veterem, qui in Liguribus in spe propinqua
missionis erant, eo anno esse piacuit: et is ipse ex-„
ercitus aegre explebatur propter pestilentiam, quae
jam tertium annum urbem Romanam atque ltaliam
vastabat. ’

XXXVII. Praetor Ti. Minucius, et haud ita
multo post consul C. Calpurnius moritur, multique
alii omnium ordinum inlustres viri: poztremo pro-
digii loco ea clades haberi coepta est. C. Servilius
pontifex maximus piacula irae Defim conquirere jus-
sus, decemviri libros inspicere, consul Apollini, AEs-

