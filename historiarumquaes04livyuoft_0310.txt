300 . Τ. L1v11

H·g·5¹›}‡·que fuerat: in ejus locum subfectus est pontifex
’ “ 'filius ejus M. Marcellus: et Lunam colonia eodem

Ligures
rebellant.

anno duo millia civium Romanorum sunt deducta.
Triumviri deduxerunt, P. AElius, L. Egilius, Cn.
Sicinius : quinquagena et singulajugera et semisses
agri in singulos dati sunt: de Ligure captus is ager
erat: Etruscorum ante, quam Ligurum, fuerat. C.
Claudius consul ad urbem venit: cui, quum in se-
natu de rebus in Istria Liguribusque prospere gestis
disseruisset, postulanti triumphus est decretus: tri-
umphavit iu magistratu de duabus simul gentibus.
Tulit in eo triumpho denarium trecenta septem mil-
lia, et victoriatum octoginta quinque millia septin-
gentos duos: militibus in singulos quini deni de-
narii dati: duplex centurioni, triplex equiti. Sociis
dimidio minus, quam civibus, datum: itaque taciti,
ut iratos esse sentires, secuti sunt currum,

XIV. Dum is triumphus de Liguribus agebatur,
LigureS‚ postquam senserunt, non consularemtan-
tum exercitum Romam abductum, sed legionem ab
Ti. Claudio Pisis dimissam, soluti metu, clam exer-
citu indicto, per transversos limites superatis mou-
tibus, in campos degressi, agrum Mutinensem po-
pulati, repentino inpetu coloniam ipsam ceperunt.
Id ubi Romam adlatum est, senatus C.Clau‹lium
consulem comitia primo quoque tempore habere jus-
sit, creatisque in anuum magistratibus in provincIam
redire, et coloniam ex hostibus eripere. Ita, uti
censuit senatus, comitia habita. Consules creati,
Cu. Cornelius Scipio Hispallus, Q. Petillius Spuri-
nus, Praetores inde facti, M. Popillius Laenas, P.

Licinius Crassus, M. Cornelius Scipio, L. Papirius
Maso, M. Aburius, L. Aquillius Gallus. C. Claudio

  

