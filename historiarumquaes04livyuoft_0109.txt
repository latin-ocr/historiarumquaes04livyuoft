LIBER xxxvln. CAP. xvut. 99

exercitus per Axylon (quam vocant) terram coeptus.1J. C. 568.
Ab re nomen habet: non ligni modo quidquam, sed Α· C. ¹⁴³⁹·
ne spinas quidem, aut ullum aliud alimentum fert
ignis. Fimo bubulo pro lignis utuntur. Ad Cubal-
lum, Gallograeciae castellum, castra habentibus Ro-
manis adparuere cum magno tumultu hostium equi-
tes: nec turbarunt tantum stationes Romanas, re-
pente invecti 3 sed quosdam etiam occiderunt: qui
tumultus quum in castra perlatus esset, effusus re-
pente omnibus portis equitatus Romanus fudit fuga-
vitque Gallos, et aliquot fugientes occidit. Inde
consul, ut qui jam ad hostes perventum cerneret,
explorato deinde et cum cura coacto agmine proce-
debat: et continentibus itineribus quum ad Sanga·
rium flumen pervenisset, pontem, quia vado nus-
quam transitus erat, facere instituit. Sangarius, ex
Adoreo monte per Phrygiam fluens, miscetur ad
Bithyniam Tymbreti fluvio: inde major jam gemi-
natis aquis per Bithyniam fertur, et in Propontidem
sese effundit3 non tamen tam magnitudine memo-
rabilis, quam quod piscium adcolis ingentem vim
praebet. Transgressis ponte perfecto flumen, prae-
ter ripam euntibus Galli Matris Magnae a Pessinunte s
obcurrere cum insignibus suis, vaticinantes fanatico
carmine, Deam Romanis viam belli et victoriam
dare, imperiumque ejus regionis. Accipere se omen
quum dixisset consul, castra eo ipso loco posuit:
postero die ad Gordium pervenit. Id haud magnum
quidem oppidum est, sed plus, quam mediterraneum,
celebre et frequens emporium : tria maria pari ferme
distantia intervallo habet, Hellespontum, ad Sino-
pen, et alterius 01·ae litora, qua Cilices maritimi co-

lunt: multarum magnarumque praeterea gentium
' F 2

