574 muron-»t

raret, an ibi Pompeius esset, et circumventus a navibus,
quas Pompeius miserat, in se mucrone versa, ad trans-
trum navis obnixus corporis pondere, incubuit. Cn.
Pompeius, in Siciliam cum imperio a senatu missus, Cn.
Carbonem, qui flens muliebriter mortem tulit, captum
occidit. Sulla, dictator factus, quod nemo umquam
fecerat, cum fascibus vigintiquatuor processit. Rebus
novis reipublicae statum confirmavit, tribunorum plebis
potestatem minuit, et omne jus legum ferendarum ade-
mit. Pontificum augurumque collegium ampliavit, ut
essent quindecim ; senatum ex equestri ordine subplevit .-
proscriptorum liberis jus petendorum honorum eripuit,
et bona eorum vendidit: esc quibus plurima primo ra-
puit: redactum est sestertium ter millies quingenties.
Q. Lucretium Ofellam, consulatum adversus voluntatem
suam petere ausum, jussit occidi in foro .· et, quum hoc
indigne ferret populus Romanus, concione advocata, se
jussisse dixit. Cn. Pompeius in Africa Cn. Domitium
proscriptum, et Hiarbam, regem Numidiae, bellum mo-
lientes, victos occidit ,- et, quatuor et viginti annos na-
tus, adhuc eques Romanus, quod nulli contigerat, ex:
Africa triumphavit. Cn. Norbanus consularis pro·
scriptus, in urbe Rhodo quum comprehenderetur, ipse
se occidit. Mutilus, unus ex proscriptis, clam capite
adoperto ad posticas oedes Bastiae uxoris quum acces·
sisset, admissus non est, quia illum proscriptum diceret,
itaque se transfodit, et sanguine suo fores uxoris re-
spersit. Sulla Nolam in Saum-io recepit: quadraginta
septem legiones in agros captos deduxit, et eos iis di-
visit. Volaterras, quod oppidum adhuc in armis erat,
obsessum, in deditionem accepit. Mitylenae quoque in
Asia, quae sola urbs post victum Mithridatem arma re-

tinebat, expugnatae dirutaque sunt.

 

