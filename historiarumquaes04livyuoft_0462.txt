U. C. 584.

A. C. 168.

452 Τ. mvn

rum cum Antimacho, regiis ducibus, sub ipsis moe-
nibus urbis conlocutus fuerat. Eropon quoque, qui
tum missus est, duabus ad eumdem Eumenem jam
ante legationibus functus erat. Quae conloquia oc-
culta et legationes infames quidem erant: sed, quid
actum esset, quidve inter reges convenisset, ignora-
batur. Res autem ita sese habuit.

XXV. Eumenes neque favit victoriae Persei, ne-
que bello eum invadere animo habuit ε non tam quia
paternae inter eos inimicitiae erant, quam ipsorum
odiis inter se accensae. Non ea regum aemulatio,
ut aequo animo Persea tantas adipisci opes, tantam-
que gloriam, quanta Romanis victis eum manebat,
Eumenes visurus fuerit. Cernebat et Persea, jam
inde ab initio belli, omni modo spem pacis tentasse,
et in dies magis; quo propiorvadmoveretur terror,
nihil neque agere aliud, neque cogitare. Romanos
quoque, quia traheretur diutius spe ipsorum bellum,
et ipsos duces, et senatum, non abhorrere a finiendo
tam incommodo ac difficili bello. 'Hac utriusque
partis voluntate explorata, quod fieri etiam sua
sponte taedio validioris, metu infirmioris credebat
posse, in eo suam operam venditare concilianda gra-
tia magis cupiit. Nam, modo ne juvaret bello
Romanos terra marique, modo pacis patrandae cum
Romanis paciscebatur mercedem: ne bello inter-
esset, mille et quingenta talenta: in utroque non
fidem modo se, sed obsides quoque, dare paratum
esse, ostendebat. Perseus ad rem inchoandam·
promtissimus erat, cogente metu, et de obsidibus
accipiendis sine dilatione agebat, conveneratque, ut

-accepti Cretam mitterentur. Ubi ad pecuniae men-

tionem ventum erat, ibi haesitabat: et utique alte-

