U. C. 583.

A. C. 169.

438 'r L1v11

tium naves conspexissent, ipsi, obscura nocte, sim·
plici ordine, quam poterant proxime litus tenentes,
intrarunt urbem. Hujus novi praesidii fama absis-
tere obpugnatione simul Romanos regemque coegit :
circumvecti promontorium, ad Toronen classem ad·
pulerunt. Eam quoque obpugnare adorti, ubi valida
defendi manu animadverterunt, irrito incepto Deme-
triadem petunt. Ibi quum adpropinquantes repleta
moenia armatis vidissent, praetervecti ad Iolcon clas·
sem adpulerunt5 inde, agro vastato, Demetriadem
quoque adgressuri.

XIII. Inter haec et consul, ne segnis sederet tan·
tum iu agro hostico, M. Popillium cum quinque mil-
libus militum ad Meliboeam urbem obpugnandam
mittit. Sita est in radicibus Ossae montis, qua parte
in Thessaliam vergit, opportune inminens super De-
metriadem. Primus adventus hostium perculit incolas
loci: conlectis deinde ex necopinato pavore animis,
discurrunt armati ad portas ac moenia, qua suspecti
aditus erant: spemque extemplo inciderunt, capi
primo inpetu posse. Obsidio igitur parabatur, et
opera obpugnationum fieri coepta. Perseus, quum
audisset, simul Meliboeam a consulis exercitu ob-
pugnari, simul classem Iolci stare, ut inde Deme-
triadem adgrederetur, Euphranorem quemdam ex
ducibus cum delectis duobus millibus Meliboeam
mittit: eidem imperatum, ut, si a Meliboea submo-
visset Romanos, Demetriadem prius occulto itinere
intraret, quam ab Io'lco ad urbem castra moverent
Romani. Et ab obpugnatoribus Meliboeae, quum in
superioribus locis repente adparuisset‚ cum trepida·
tione multa relicta opera sunt, ignisque injectus:
ita a Meliboea abscessum est. Euphranor, soluta

