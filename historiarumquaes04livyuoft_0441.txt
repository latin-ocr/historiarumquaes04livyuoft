LIBER XLIV· CAP. vn. 431

lis est, inpositum, quam vel decem armatis tueri fa· U· C· 583-
cile est. Intercluso per Tempe simul aditu com- A.C.169.
meatibus, simul reditu, ipsi montes, per quos de-
scenderant, repetendi erant: quod ut furto fefelle-
rant, ita propalam, tenentibus superiora cacumina
hostibus, non poterant: et experta difficultas spem
omnem incidisset. Supererat nihil aliud in temere
commisso, quam in Macedoniam ad Dium per medios
evadere hostes ε quod, nisi Dii mentem regi ademis-
sent, ipsum ingentis difficultatis erat. Nam quum
Olympi radices montis paullo plus quam mille pas-
suum ad mare relinquant spatium, cujus dimidium
loci occupat ostium late restagnans Baphyri amnis,
partem planiciae aut Jovis templum, aut oppidum
teuet3 reliquum perexiguum fossa modica valloque
claudi poterat, et saxorum ad manum silvestrisque
materiae tantum erat, ut vel murus objici, turresque
excitari potuerint. Quorum nihil quum dispexisset
caecata mens subito terrore, nudatis omnibus praesi-
diis, patefactisque bello, ad Pydnam refugit.

VII. Consul, plurimum et praesidii et spei cernens
in stultitia et segnitie hostis, remisso nuncio ad Sp.
Lucretium Larissam, ut castella, relicta ab hoste,
circa Tempe occuparet, praemisso Popillio ad explo-
randos transitus circa Dium, postquam patere omnia
in omnes partes animadvertit, secundis castris perve-
nit ad Dium: metarique sub ipso templo, ne quid Cosmum
sacro in loco violaretur, jussit. Ipse, urbem ingres· pervemt'
sus, sicut non magnam, ita exornatam publicis locis
et multitudine statuarum, munitamque egregie, vix
satis credere, in tantis rebus sine caussa relictis non
aliquem subesse dolum. Unum diem ad exploranda
circa omnia moratuS, castra movet: satisque cre·

