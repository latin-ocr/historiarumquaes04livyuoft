LIBER XLIV. cAP. XXX· 459

demto fratris metu, popularibus esse coepit : et vio· U. C. 5⁸4,
lentiam insitam ingenio intemperantia vini accen-A· C· ¹⁶⁸‘
debat. Ceterum, sicut ante dictum est, ad Romanum
incitatus bellum, Lissum omnes copias contraxit:
quindecim millia armatorum fuerunt. Inde, fratre in
Caviorum gentem, vi aut terrore subigendam, cum
mille peditibus et quinquaginta equitibus misso, ipse
ad Bassaniam urbem quinque millia ab Lisso ducit.
Socii erant Romanorum: itaque per missos nuncios
prius tentati, obsidionem pati, quam dedere sese,
maluerunt. Caravantium in Caviis Durnium oppi-
dum advenientem benigne accepit: Caravantis al-
tera urbs exclusit: et, quum agros eorum effuse
vastaret, aliquot palati milites agrestium concursu
interfecti sunt. Jam et Ap. Claudius, adsumtis ad
eum exercitum, quem habebat, Bullinorum, et Apol-
loniatium, et Dyrrachinorum auxiliis, profectus ex
hibernis, circa Genusuum amnem castra·habebat;
audito foedere inter Persea et Gentium, et legatorum
violatorum injuria aecensus, bellum haud dubie ad-
versus eum gesturus, Anicius praetor, eo tempore
Apolloniae auditis, quae in Illyrico gererentur, prae-
missisque ad Appium literis, ut se ad Genusuum ob-
periretur, triduo et ipse in castra venit: et ad ea,
quae habebat, auxilia adsumtis Parthinorum juven-
tutis duobus millibus peditum et equitibus ducentis,
(peditibus Epicadus, equitibus Algalsus praeerat)
parabat ducere in Illyricum, maxime ut Bassanitas
solveret obsidione. Tenuit inpetum ejus fama lem-
borum vastantium maritimam oram. Octoginta
erant lembi, auctore Pantaucho missi a Gentio ad
Dyrrachinorum et Apolloniatium agros populandos.
Tum classis ad

X2

