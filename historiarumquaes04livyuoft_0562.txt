552 EPITOMAE

LIV.

Q. PoMPfflUs consui in Hispania Termestinos sub-
egit: cum eisdem et Numantinis pacem ab infirmi·
tate fecit. Lustrum a censoribus conditum est. Censa
civium capita trecenta viginti octo millia, quadringenta
quadraginta duo. Quum Macedonum legati conques-
tum de D. Junio Silano praetore venissent, quod ac-
ceptis pecuniis provinciam spoliasset, et senatus de
querelis eorum vellet cognoscere ‚· T. Manlius Torqua·
tus, pater Silani, petiit, inpetravitque, ut sibi cognitio
mandaretur : et, (lomi caussa cognita, filium condem-
navit, abdicavitque,· ac ne funeri quidem ejus (quum
suspendio vitam finisset) interfuit ; sedensque domi po-
testatem consultantibus ex instituto secit. Q. Fabius
proconsul rebus in Hispania prospere gestis labem in·
posuit, pace cum Viriatho aequis conditionibus facta.
Viriathus a proditoribus, consilio Servilii Caepionis,
interfectus est, et ab exercitu suo multum comploratus,
ac nobiliter sepultus,· vir duxque magnus, et per qua-
tuordecim annos, quibus cum Romanis bellum gessit,

frequentius superior.
LV.

P. CORNELIO Nasica, cui cognomen Serapion fuit
ab inridente Curiatio tribuno plebis inpositum, et D.
Junio Bruto consulibus delectum habentibus, in con-
spectu tironum res saluberrimi exempli facta est: nam
C. Matienus accusatus est apud tribunos plebis, quod
'exercitum in Hispania deseruisset: damnatusque, sub
furca diu virgis casus est, et sestertio nummo veniit.
Tribuni plebis, quia non inpetrarent‚ ut sibi denos,
quos vellent, milites eximere liceret, consules in carce-

 

