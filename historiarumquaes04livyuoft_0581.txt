LIBROR. DEPERD. 571

vit, et magnam partem Asice recepit. Sulla multis
proeliis Thracas cecidit. Quum L. Cinna et Cn. Pa-
pirius Carbo, ab se ipsis consules per biennium creati,
bellum contra Sullam pararent, effectum est per L.
Valerium Flaccum principem senatus, qui orationem
in senatu habuit, et per eos, qui concordiae studebant,
ut legati ad Sullam de pace mitterentur. Cinna ab
exercitu suo, quem invitum cogebat naves conscendere,
et adversus Sullam proficisci, interfectus est. Con-
sulatum Carbo solus gessit. Sulla, quum in Asiam
trajecisset, pacem cum Mithridate fecit,· itaut is ce-
deret provinciis Asia, Bithynia, Cappadocia. Fim-
bria, desertus ab exercitu, qui ad Sullam transierat,
ipse se percussit: inpetravitque de servo suo, praebens
cervicem, ut se occideret.

LXXXIV.

SULLA legatis, qui a senatu missi erant, futurum se
in potestate senatus respondit, si cives, qui pulsi a Cinna
ad se confugerant, restituerentur: quae conditio quum
justa senatui videretur, per Carbonem factionemque s
ejus, cui bellum videbatur utilius, ne conveniret, ef-
fectum est. Idem Carbo, quum ab omnibus oppidis
Italice coloniisque obsides exigere vellet, utfidem eorum
contra Sullam obligaret, consensu senatus prohibitus
est. Novis civibus senatusconsulto suffragium datum
est. Q. Metellus Pius, qui partes optimatium secutus
erat, quum in Africa bellum moliretur, a C. Fabio prae·
tore pulsus est: senatusque consultum per factionem
Carbonis et Marianarum partium factum est, ut omnes
ubique exercitus dimitterentur. Libertini in quinque et
triginta tribus distributi sunt. Praeterea belli adparae
tum, quod contra Sullam excitabatur, continet.

