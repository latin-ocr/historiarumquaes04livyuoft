FRAGMENTA. 611

et a T. Livio positum, in incerto esse, utrum illum
magis nasci reipublicae profuerit, an non nasci, dici
etiam de ventis potest. Seneca lib. v. natur. quaest.
xviii.

M. Cicero sub adventum triumvirorum cesserat
urbe, pro certo habens, id quod erat, non magis
Antonio eripi se, quam Caesari Cassium et Brutum,
posse. Primo in Tusculanum fugit, inde transversis
itineribus in Formianum, ut ab Caieta navim con-
scensurus, proficiscitur, Unde aliquoties in altum
provectum quum modo venti adversi retulissent,
modo ipse jactationem navis, caeco volvente fluctu,
pati non posset, taedium tandem eum et fugae et vitae
cepit: regressusque ad superiorem villam quae paullo
plus mille passibus a mari abest, Moriar, inquit, in
patria soepe servata. Satis constat, servos fortiter
fideliterque paratos fuisse ad dimicandum; ipsum
deponi lecticam, et quietos pati, quod fors iniqua
cogeret, jussisse. Prominenti ex lectica, praebenti-
que immotam cervicem caput praecisum est. Nec
satis stolidae crudelitati militum fuit. Manus quo· β
que, scripsisse in Antonium aliquid exprobranteS,
praeciderunt. Ita relatum caput ad Antonium, jus-
suque ejus inter duas manus in rostris positum3 ubi
ille consul, ubi saepe consularis, ubi eo ipso anno
adversus Antonium, quanta nulla unquam humana
vox‚'cum admiratione eloquentiae auditus fuerat.
Vix attollentes lacrimis oculos homines intueri tru-
cidata membra ejus poterant.

Vixit tres et sexaginta annos, ut, si vis abfuisset,
ne immatura quidem mors videri possit: ingenium
ret operibus et praemiis operum felix: ipse fortunae
diu prosperae, et in longo tenore felicitatis magnis

