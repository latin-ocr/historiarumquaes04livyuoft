LIBER XLV. CAP. xxu. 505

ribus amplissimis donastis. Et Macedonas Illyriosque U· C· ⁵8⁵·
liberos esse (ut audimus) jubetis, quum servierint, an· A* C* ¹⁶7‘
tequam vobiscum bellarent.- (nec cujusquam fortuna!
invidemus, immo agnoscimus clementiam populi Ro-
mani) Rhodios, qui nihil aliud quarn quieverunt hoc
bello, hostes ex sociis facturi estis ,9 Certe quidem vos
estis Romani, qui ideo felicia bella vestra esse, quia
justa sint, prae vobis fertis ‚· nec tam exitu eorum, quod
vincatis, quam principiis, quod non sine caussa sus-
cipiatiS, gloriamini. Messana in Sicilia obpugnata
Karthaginienses, Athena: obpugnatoe et Grcecia in ser-
vitutem petita, et adjutus Hannibal pecunia, auxiliis,
Philippum hostem fecerunt. Antiochus ipse, ultro ab
AEtolis hostibus vestris arcessitus, ex Asia classe in
Graeciam trajecit ,- Demetriade, et Chalcide, et saltu
Thermopylarum occupato, de possessione imperii vos
dejicere conatus. Cum Perseo socii vestri obpugnati,
alii interfecti reguli principesque gentium aut popu·
lorum, caussa belli vobis suere. Quem tandem titu-
lum nostra calamitas habitura est, si perituri sumus ,9
Nondum segrego civitatis caussam a Polyarato et Di-
none, civibus uostris, et iis, quos, ut traderemus vobis,
adduximus. Si omnes Rhodii aeque noxii essemus,
quod nostrum in hoc bello crimen esset ‚9 Persei par-
tibas favimus ,· et, quemadmodum Antiochi Philippi-
que bello pro vobis adversus reges, sic nunc pro rege
adversus vos stetimus. Quemadmodum soleamus socios
juvare, et quam inpigre capessere bella, C. Livium,
L. AEmilium Regillum interrogate, qui classibus ves-
tris in Asia praefuerunt. Numquam vestrae naves pug-
navere sine nobis .- nostra classe pugnavimus semel ad
Samum, iterum in Pamphylia adversus Hannibalem

imperatorem : quae victoria nobis eo gloriosior est,
voi. IV. Z

