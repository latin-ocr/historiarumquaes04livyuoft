U. c. 563.
A. C. 189.

Fundito-
res Achaei.

Cos. in Pe-
loponne-
sum traji-
cit.

112 , τ. mvn

semper juxta validum pro diruto novum obstruentes
murum 3 altera, eruptionibus subitis, nunc in opera
hostium, nunc in stationes z et plerumque iis proeliis
superiores erant. Una ad coercendos inventa haud
magna memoratu res est. Centum funditores ab
AEgio et Patris et Dymis adciti. A pueris ii, more
quodam gentis, saxis globosis, quibus ferme arenae
inmixtis strata litora sunt, funda mare apertum in-
cessentes, exercebantur: itaque longius certiusque
et validiore ictu, quam Baliaris funditor, eo telo usi
sunt : et est non simplicis habenae, ut Baliarica alia-
rumque gentium funda: sed triplex scutale, crebris
suturis duratum, ne fluxa habena volutetur in jactu
glans, sed, librata quum sederit, velut nervo missa
excutiatur: coronas modici circuli magno ex inter-
vallo loci ¹adsueti trajicere, non capita solum hos·
tium vulnerabant, sed quem locum destinassent oris.
Eae fundae Sarnaeos cohibuerunt, ne tam crebro, neve
tam audacter erumperent: adeo ut precarentur ex
muris Achaeos, ut parumper abscederent, et se, cum
Romanis stationibus pugnantes, quiete spectarent.
Quatuor menses obsidionem Same sustinuit: quum
ex paucis quotidie aliqui eorum caderent, aut vulne-
rarentur, et, qui superarent, fessi et corporibus et
animis essent3 Romani nocte per arcem, quam Cya-
tidem vocant‚ (nam urbs, in mare devexa, in occi·
dentem vergit) muro superato, in forum pervene-
runt. Samaei, postquam captam urbis partem ab
hostibus senserunt, cum conjugibus ac liberis in
majorem refugerunt arcem: inde postero die dediti,
direpta urbe, sub corona omnes venierunt.

XXX. Consul, compositis rebus Cephalleniae‚
praesidio Samae inposit0, in Peloponnesum, jam diu

