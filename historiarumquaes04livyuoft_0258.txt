U.C.571.
A.C.181.

Obpug-
nantur a
Liguribus
AEmilii
castra.

Magna
Romae tre-
pidatio.

248 ι T. mvn

pore opus esse aiebant, ut generi agresti hominum
persuaderetur: ad hoc decem dierum induciae quum
darentur, petierunt deinde, ne trans montes proximos
castris pabulatum lignatumque milites irent: culta ea
loca suorum finium esse. Id nbi inpetravere, post
eos ipsos montes, unde averterant hostem, exercitu
omni coacto, repente multitudine ingenti castra Ro-
manorum obpugnare simul omnibus portis adgressi
sunt. Summa vi totum diem obpugnarunt, ita ut
ne efferendi quidem signa Romanis spatium, nec ad
explicandam aciem locus esset. Conferti in portiS,
obstando magis, quam pugnando, castra tutaban-
tur. Sub occasum solis quum recessissent hostes,
duos equites ad Cn. Baebium proconsulem cum li-
teris Pisas mittit, ut obsesso sibi per inducias quam-
primum subsidio veniret. Baebius exercitum M. Pi-
nario praetori, eunti in Sardiniam, tradiderat z cete·
rum et senatum literis certiorem fecit, obsideri a
Liguribus L. AEmilium, et M. Claudio Marcello,
cujus proxima inde provincia erat, scripsit,· ut, si vi·-
deretur ei, exercitum ex Gallia traduceret in Li-
gures, et L. AEmilium liberaret obsidione. Haec
sera futura auxilia erant. Ligures postero die ad
castra redeunt. AEmilius, quum et venturos scisset,
et educere in aciem potuisset, intra vallum suos te-
nuit, ut extraheret rem iu id tempus, quo Baebius
cum exercitu venire a Pisis posset.

XXVI. Romae magnam trepidationem literae Bae-
bii fecerunt: eo majorem, quod paucos post dies
BIarcellus, tradito· exercitu Fabio, Romam quum
venisset, spem ademit, eum, qui in Gallia esset, ex-
ercitum in Ligures traduci posse, quia bellum cum
[stris esset, prohibentibus coloniam Aquileiam de-

 

