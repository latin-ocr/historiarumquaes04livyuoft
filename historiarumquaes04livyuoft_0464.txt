U. C. 584.
A. C. 168.

454 Τ. mvn

ad Bylazora (Paeoniae is locus est) castra movere,
principes ad se venire frequentes : septuaginta quin-
que millia ab Axio flumine et castris regis aberant.
Haec mandata ad eos quum pertulisset Antigonus,
adjecissetque, per viam quanta omnium praeparata
cura regis copia multitudini foret, quibusque mune-
ribus principes advenientes,vestis, argenti, equorum-
que excepturus rex esset, de his quidem se coram
cognituros respondent: illud, quod praesens pepi-
gissent, interrogant, ecquid aurum, quod in singulos
pedites equitesque dividendum esset, secum adduxis-
set? Quum ad id nihil responderetur, Clondicus re-
gulus eorum, Abi, renuncia ergo, inquit, regi, nisi
aurum obsidesque accepissent, nusquam inde Gallos lon-
gius vestigium moturos, Haec relata regi quum es-
sent, advocato consilio, quum, quid omnes suasuri
essent, adpareret, ipse, pecuniae, quam regni, melior
custOS, institit de perfidia et feritate Gallorum dis-
serere. Multorum jam ante cladibus expertum, peri·
culosum esse, tantam multitudinem in Macedoniam
accipere, ne graviores eos socios habeant, quam hostes
Romanos. Quinque millia equitum sat esse, quibus
et uti ad bellum possent et quorum multitudinem ipsi
non timeant.

XXVII. Adparebat in omnibus, mercedem mul-
titudinis timere, nec quidquam aliud: sed, quum sua-
dere consulenti nemo auderet, remittitur Antigonus,
qui nunciaret, quinque millium equitum opera tan-
tum uti regem: contemnere multitudinem aliam.
Quod ubi audivere barbari, ceterorum quidem fre-
mitus fuit, indignantium se frustra excitos sedibus
suis : Clondicus rursus interrogat, ecquid ipsis quin-
que millibus, quod convenisset, numeraret? Quum

 

