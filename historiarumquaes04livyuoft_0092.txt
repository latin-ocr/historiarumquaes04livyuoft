U. C. 563.
A. C. 189.
Obpug-
natio.

82 · τ. 1.1v11

tria paribus intervallis faciliore aditu a campo ad-
versus Pyrrheum, quod vocant, admovit 3 unum e
regione AEsculapii 3 unum adversus arcem. Arie-
tibus muros quatiebat, asseribus falcatis detergebat

pinnas. Oppidanos primo et ad speciem et ad ictus
moenium, cum terribili sonitu editos, pavor ac tre-

pidatio cepit: deinde, ut praeter spem stare muros
viderunt, conlectis rursus animis, in arietes tolle-
nonibus libramenta plumbi aut saxorum stipitesve

‘robustos incutiebant 3 falces, ancoris ferreis injectis

in interiorem partem muri trahentes asserem, prae-
fringebant: ad hoc eruptionibus, et nocturnis in
custodias operum, et diurnis in stationes, ultro ter-
rorem inferebant. Iu hoc statu res ad Ambraciam
quum essent, jam AEtoli a populatione Acarnaniae
Stratum redierant: inde Nicander praetor, spem
nactus solvendae incepto forti obsidionis, Nicoda-
mum quemdam cum AEtolis quingentis Ambraciam
intromittit: noctem certam tempusque etiam noc-
tis constituit, quo et illi ab urbe opera hostium,
quae adversus Pyrrheum erant, adgrederentur, et ipse
ad castra Romana terrorem faceret3 posse ratus,
ancipiti tumultu et nocte augente pavorem, memo-
rabilem rem geri. Et Nicodamus intempesta noc-
te, quum alias custodias fefellisset, per alias inpetu
constanti erupisset, superato brachio iu urbem pe-
netrat ς animique aliquantum ad omnia audenda et
spei obsessis adjecit, et, simul constituta nox ve-
nit, ex composito repente opera est adgressus. ld
inceptum conatu, quam effectu, gravius fuit, quia
nulla ab exteriore parte vis admota est3 seu metu
deterrito praetore EEtolorum, seu quia potius visum
est, Amphilochis opem ferre nuper receptis, quon

